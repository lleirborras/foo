Compliment legal

PID_00286160

Albert Portugal Brugada

Temps mínim de dedicació recomanat: 3 hores


© FUOC • PID_00286160
Compliment legal

Albert Portugal Brugada

L'encàrrec i la creació d'aquest recurs d'aprenentatge UOC han estat coordinats
pel professor: Josep Jorba Esteve

Primera edició: febrer 2022
© d’aquesta edició, Fundació Universitat Oberta de Catalunya (FUOC)
Av. Tibidabo, 39-43, 08035 Barcelona
Autoria: Albert Portugal Brugada
Producció: FUOC
Tots els drets reservats

Cap part d'aquesta publicació, incloent-hi el disseny general i la coberta, no pot ser copiada,
reproduïda, emmagatzemada o transmesa de cap manera ni per cap mitjà, tant si és elèctric com
mecànic, òptic, de gravació, de fotocòpia o per altres mètodes, sense l'autorització prèvia
per escrit del titular dels drets.


© FUOC • PID_00286160
Compliment legal

Índex

 

Introducció..................................................................................................
5

 

Objectius.......................................................................................................
6

 

1.
El marc normatiu..............................................................................
7

1.1.
Llei 36/2015 de Seguretat Nacional ............................................
8

1.2.
Llei 9/1968 de secrets oficials .....................................................
8

1.3.
Llei 1/2019 de Secrets Empresarials ............................................
8

1.4.
Llei 8/2011 de protecció d’infraestructures crítiques ..................
9

1.5.
Reial decret 12/2018 i Reial decret 43/2021, de seguretat a les

xarxes i sistemes d’informació ....................................................
9

1.6.
Llei 9/2014 General de Telecomunicacions i Llei 25/2007

de conservació de dades relatives a les comunicacions

electròniques i a les xarxes públiques de comunicacions ...........
10

1.7.
Llei 34/2002 de serveis de la societat de la informació i de

comerç electrònic (LSSI) ..............................................................
10

1.8.
Reial decret 3/2010 que regula l’Esquema Nacional de

Seguretat (ENS) ............................................................................
10

1.9.
Reglament (UE) 2016/679 (RGPD), relatiu a la protecció

de les persones físiques pel que fa al tractament de dades

personals i a la lliure circulació d’aquestes dades, i Llei

orgànica 3/2018 de protecció de dades personals i garantia

dels drets digitals (LOPDGDD) ...................................................
13

1.10. Estàndards internacionals per a la seguretat de sistemes cloud....
14

 

2.
Els delictes informàtics....................................................................
16

2.1.
Els delictes informàtics i l’obsolescència de les normes legals ....
17

2.2.
Els delictes informàtics en el Codi penal espanyol .....................
17

2.3.
La persecució dels delictes informàtics .......................................
19

2.4.
La responsabilitat penal i la responsabilitat civil ........................
20

2.5.
Els menors d’edat i els ciberdelictes ...........................................
21

2.6.
La cibercriminologia ...................................................................
22

2.7.
Noves respostes als ciberdelictes .................................................
23

2.8.
L’ètica ...........................................................................................
24

 

3.
La prova electrònica en judici.......................................................
26

 

4.
El peritatge informàtic....................................................................
28

 

Bibliografia.................................................................................................
31



© FUOC • PID_00286160
5
Compliment legal

Introducció

El concepte cloud computing (informàtica en núvol) es refereix a l’ús remot

mitjançant internet de programari, emmagatzematge o processament de da-

des. Si bé això pot ajudar empreses, administracions públiques i ciutadania a

utilitzar aquests recursos en termes d’eficiència i d’eficàcia, també comporta

riscos, especialment en l’àmbit jurídic (seguretat i privadesa de les dades).

La informàtica en núvol o cloud computing permet l’ús d’aquests recursos, que

no són a la infraestructura tecnològica pròpia, per a un ús intern o per oferir

serveis a tercers (de manera simple o agregada). Aquest fet posa de manifest

l’increment d’actors que participen en la prestació d’un servei i la necessitat

del compliment del marc normatiu per part de tots ells i per a tots ells.

Internet és una xarxa global accessible en l’àmbit mundial, la qual cosa facilita

que l’ús del cloud computing es faci també des d’aquesta perspectiva global, i

que per aquesta raó els actors que participen en la prestació i en el consum

de sistemes cloud puguin tenir localitzacions diferents i, per tant, subjecció a

marcs normatius particulars (segons des d’on es dona el servei, on s’adreça el

servei prestat o qui és el receptor del servei).

Qui rep el servei haurà de tenir en compte que el prestador pugui complir el

marc normatiu que l’afecti en l’ús de serveis cloud, mentre que el prestador

haurà de complir el marc normatiu que s’apliqui a ell i al receptor del servei i

als acords de servei entre el prestador i el consumidor.

Lectura recomanada

Per ampliar la informació so-
bre cloud computing, podeu
veure la següent guia:

INCIBE (2017). Cloud com-
puting. Una guía de aproxima-
ción para el empresario [en lí-
nia]. <https://www.incibe.es/
sites/default/files/ conteni-
dos/guias/doc/guia-cloud-
computing_0.pdf>


© FUOC • PID_00286160
6
Compliment legal

Objectius

Els materials didàctics d’aquest mòdul contenen les eines necessàries perquè

l’estudiant aconsegueixi els següents objectius:

1.
Identificar el marc normatiu i els estàndards nacionals i internacionals

aplicables a les polítiques de seguretat dels sistemes cloud.

2.
Conèixer les figures delictives dels ciberdelictes que afecten els sistemes

cloud.

3.
Conèixer els principis per a l’obtenció de proves electròniques per a

l’aportació en seu judicial en forma de prova electrònica.

4.
Conèixer la figura del perit informàtic i el desenvolupament de la seva

activitat.


© FUOC • PID_00286160
7
Compliment legal

1. El marc normatiu

Dins del marc normatiu hem de diferenciar el hard￿law (que són els instru-

ments o les pràctiques generals amb caràcter obligatori i vinculant) del soft

law (que són regles de conducta sense caràcter vinculant). Aquesta diferenci-

ació és rellevant des del punt de vista de l’exigència en el seu compliment.

El marc normatiu de referència en relació amb el cloud computing més

rellevant és el relatiu a la ciberseguretat, ja que la prestació de serveis

es fa per mitjà d’internet.

En l’àmbit de la ciberseguretat no hi ha hard law internacional que la reguli,

però sí un conjunt de soft law de referència en el pla internacional i suprana-

cional (Unió Europea):

•
Carta￿de￿Nacions￿Unides: reconeix el principi de no fer ús de la força en

les relacions internacionals i en la legítima defensa.

•
Conveni￿ de￿ Budapest￿ sobre￿ ciberdelinqüència (2004): tractat inter-

nacional per perseguir els delictes informàtics i d’internet mitjançant

l’harmonització de lleis.

•
Resolució￿ de￿ l’Assemblea￿ de￿ Nacions￿ Unides (2009): es determina la

necessitat de revisió de la normativa de cada país per a la investigació i

l’enjudiciament de la delinqüència cibernètica.

•
Estratègia￿de￿ciberseguretat￿de￿la￿Unió￿Europea (2013): promou els prin-

cipis de ciberseguretat segons els valors de la UE.

Si ens centrem en la normativa aplicable a la Unió Europea, hem de diferenciar

entre el dret￿originari (de dimensió constitucional, procedent de la UE, el

dret internacional i els tractats constitutius de la UE) i el dret￿derivat d’aquest

(reglaments, directives, decisions, recomanacions).

Lectura recomanada

Per ampliar la informació so-
bre el hard law i el soft law,
podeu consultar:

Luis￿Francisco￿Sánchez
Cáceres (2019). «El siste-
ma de Hard-Law y Soft-Law
en relación con la defen-
sa de los derechos funda-
mentales, la igualdad y la
no discriminación» [en lí-
nia]. Cuadernos electróni-
cos de filosofía del derecho
(núm. 39). <https://ojs.uv.es/
index.php/CEFD/ article/vi-
ew/14293/pdf>

Reglaments, directives i altres actes legislatius

Els reglaments són prescripcions generals d’aplicació en tots els estats membres.

Les directives requereixen la seva transposició a la legislació nacional de l’estat membre,
però estableixen un marc comú.

Les decisions són obligatòries en tots els elements per als destinataris de la decisió.

Les recomanacions o els dictàmens no són vinculants, però orienten.

Enllaç complementari

Podeu ampliar la informació
sobre reglaments, directives
i altres actes legislatius en el
següent enllaç:

<https://europa.eu/european-
union/law/legal-acts_es>


© FUOC • PID_00286160
8
Compliment legal

A Espanya, el marc normatiu està compilat en el Codi￿de￿Dret￿de￿la￿Ciberse-

guretat, que relaciona la Constitució espanyola amb les lleis, els decrets i les

ordres en aquest àmbit.

1.1. Llei 36/2015 de Seguretat Nacional

La Llei 36/2015, de 28 de setembre, de Seguretat Nacional contempla la ciber-

seguretat com un àmbit d’especial interès (art. 10), i es refereix especialment

a les situacions que, per la seva gravetat, efectes, dimensió, urgència i trans-

versalitat de les mesures de resolució, requereixen la coordinació reforçada de

les autoritats (art. 23).

La llei posa de manifest que els mecanismes per afrontar aquestes situacions es

duran a terme per poders i per mitjans ordinaris, i no poden implicar la suspen-

sió de drets fonamentals i llibertats dels ciutadans. Precisament, aquest punt

pot ser controvertit, ja que hi ha constància de l’ús de programari d’espionatge

per part d’alguns governs mitjançant mecanismes no ordinaris i que afecten,

per tant, drets fonamentals i llibertats dels ciutadans.

1.2. Llei 9/1968 de secrets oficials

La Llei 9/1968, de 5 d’abril, de secrets oficials contempla que les activitats i les

matèries reservades no es podran comunicar, difondre o publicar. És evident

que aquesta informació, catalogada de reservada, no seria susceptible de ser

emmagatzemada en sistemes cloud, o, si escau, requeriria mesures addicionals

de seguretat per tal de garantir el compliment de la llei.

1.3. Llei 1/2019 de Secrets Empresarials

De la mateixa manera que el sector públic estableix la informació amb més

grau de confidencialitat, el sector privat ha de tenir especialment en consi-

deració l’ús de sistemes cloud per a la gestió d’informació que tingui caràcter

confidencial o estratègic.

La Llei 1/2019, de 20 de febrer, de Secrets Empresarials estableix (art.

3) el caràcter il·lícit de l’accés, l’apropiació i la còpia d’informació sen-

se el consentiment del seu titular, així com la utilització i la revelació

d’informació sense el consentiment del seu titular, sense respectar el

contracte o l’acord de confidencialitat entre les parts.

Així mateix, també contempla, quan es dugui a terme l’accés, la utilització

o la revelació per part d’una persona que hauria de saber que obtenia secret

empresarial.


© FUOC • PID_00286160
9
Compliment legal

Tot això posa de manifest la necessitat de regular els acords de privadesa i de

confidencialitat amb els proveïdors cloud, així com establir els protocols amb

el personal que pot tenir accés a aquesta informació per minimitzar els riscos

de l’ús il·lícit de la informació.

1.4. Llei 8/2011 de protecció d’infraestructures crítiques

La Llei 8/2011, de 28 d’abril, de protecció d’infraestructures crítiques con-

templa els atacs￿ cibernètics a aquestes infraestructures i als seus sistemes

d’informació i de comunicacions. Estableix la necessitat de garantir la confi-

dencialitat, integritat i disponibilitat de la informació (art. 15). També indica

la necessitat de garantir la seguretat de les dades classificades (art. 18).

Així mateix, estableix com a il·lícita la producció, l’oferta, la comercialització,

la importació, l’exportació o l’emmagatzematge quan la persona sàpiga que es

tracta de secrets empresarials.

També veurem que els aspectes de confidencialitat, integritat i disponibilitat

tenen la seva correspondència en l’Esquema Nacional de Seguretat.

1.5. Reial decret 12/2018 i Reial decret 43/2021, de seguretat a

les xarxes i sistemes d’informació

Els reials decrets 12/2018 i 43/2021 traslladen la Directiva (UE) 2016/1148,

relativa a les mesures destinades a garantir un elevat nivell comú de seguretat

de les xarxes i dels sistemes d’informació en la Unió (NIS), en la qual es con-

templa la protecció de la informació classificada, el manteniment de l’ordre

públic i la detecció, la investigació i la persecució de delictes (art. 5).

Els reials decrets s’apliquen als serveis essencials, dependents de xarxes

i sistemes d’informació, de sectors estratègics i serveis digitals (mercats

en línia, cercadors i serveis de computació en el núvol).

Així mateix, es detallen els equips de resposta ràpida d’incidents de seguretat

informàtica (CSIRT), l’obligació de comunicació d’incidents de seguretat i de

les infraccions per la no-comunicació i la no-observació de les mesures de se-

guretat.

Detalla la necessitat de l’establiment de polítiques de seguretat que contem-

plin l’anàlisi i la gestió de riscos (inclosos tercers, com els proveïdors cloud),

el catàleg de mesures (de seguretat, organitzatives, tecnològiques i físiques), la

detecció i la gestió d’incidents i els plans de recuperació.


© FUOC • PID_00286160
10
Compliment legal

L’abast de serveis afectats és important, i per això determinats serveis cloud

poden estar afectats per la necessitat de compliment.

1.6. Llei 9/2014 General de Telecomunicacions i Llei 25/2007

de conservació de dades relatives a les comunicacions

electròniques i a les xarxes públiques de comunicacions

Els operadors de xarxes públiques de comunicacions han de garantir el se-

cret de les comunicacions i col·laborar amb les autoritats en la investigació als

agents facultats. Aquest secret es pot garantir mitjançant xifrat, però es podrà

imposar l’obligació de facilitar els algorismes o els procediments de xifrat a

l’òrgan competent.

La Llei 25/2007, de 18 d’octubre, estableix la necessitat de conservar un any la

informació relativa a les comunicacions, però es pot ampliar fins als dos anys.

1.7. Llei 34/2002 de serveis de la societat de la informació i de

comerç electrònic (LSSI)

La LSSI s’aplica als prestadors de serveis de la societat de la informació a dis-

tància, per via telemàtica, a petició individual de l’interessat i normalment de

manera onerosa. També s’aplica als serveis￿d’intermediació que faciliten la

prestació del servei, utilitzen altres serveis o donen accés a la informació.

En relació amb aquests serveis, és rellevant que les autoritats poden arribar a

interrompre la prestació del servei, així com sol·licitar mesures per identificar

la persona responsable de la vulneració i la retirada de continguts o impedir-ne

l’accés.

Així mateix, els prestadors tenen l’obligació de col·laborar donant informació,

accés a les instal·lacions i documentació a les autoritats, i també a cooperar

amb els CSIRT per a la resolució d’incidents de ciberseguretat.

1.8. Reial decret 3/2010 que regula l’Esquema Nacional de

Seguretat (ENS)

El Reial decret 3/2010, de 8 de gener, estableix un conjunt de criteris i recoma-

nacions en matèria de seguretat per mitjà de principis￿bàsics￿i￿requisits￿mí-

nims per a la protecció de la informació per a les administracions￿públiques,

és a dir, que l’han de complir aquestes i les empreses que els presten serveis

en aquest àmbit (figura i taula 1).

Així mateix, part del sector￿privat també ha adoptat l’ENS com a mecanisme

per garantir la seguretat dels sistemes d’informació. Aquests mecanismes inci-

deixen en la seguretat dels sistemes mitjançant l’anàlisi de riscos i la proposta

de mesures en els àmbits organitzatius, operacionals i de mesures de protecció.


© FUOC • PID_00286160
11
Compliment legal

L’ENS analitza els actius d’informació a partir de les dimensions de dis-

ponibilitat, integritat, confidencialitat, autenticitat, traçabilitat i cate-

gorització del risc, i proposa mesures per mitigar o eliminar aquests ris-

cos.

Figura 1. Adequació a l’Esquema Nacional de Seguretat

Font: elaboració pròpia

En la valoració dels sistemes d’informació s’estableixen criteris comuns pel

que fa a les dimensions de seguretat1 (disponibilitat, autenticitat, integritat,

confidencialitat o traçabilitat) en funció de l’impacte negatiu sobre la seguretat

i les seves repercussions des de la perspectiva de compliment legal, perjudicis

directes a persones físiques o jurídiques, pèrdues econòmiques, reputació de

l’organisme, possibilitat de protestes o la comissió de delictes.

Aquests criteris es cataloguen en nivells de risc alt, mitjà, baix o sense aplicació

a l’actiu d’informació analitzat, i cadascun disposa d’una etiqueta (del tipus

COM.DIS.N) que permet l’establiment posterior de mesures que minimitzin

els riscos. En la taula 1 se’n detallen alguns.

Enllaç recomanat

Per consultar la llista completa dels criteris podeu consultar: Centre￿Criptològic￿Nacio-
nal (2020, maig). Guía de Seguridad de las TIC. CCN-STIC 803 [en línia]. Madrid: Ministeri
de Defensa. <https://www.ccn-cert.cni.es/series-ccn-stic/800-guia-esquema-nacional-de-
seguridad/682-ccn-stic-803-valoracion-de-sistemas-en-el-ens-1/file.html>

Taula 1a. Criteris comuns aplicables a totes les dimensions de tipus d’informació i serveis

No aplicable (N/A)
Baix
Mitjà
Alt

Disposició￿legal￿o￿administrativa
COM.DIS.N
No hi ha cap disposi-
ció legal o administra-
tiva que en condicioni
el nivell.

COM.DIS.B
Per disposició legal o
administrativa: llei, de-
cret, ordre, resolució,
etc.

COM.DIS.M
Per disposició legal o
administrativa: llei, de-
cret, ordre, resolució,
etc.

COM.DIS.A
Per disposició legal o
administrativa: llei, de-
cret, ordre, resolució,
etc.

Font: Centre Criptològic Nacional (2020, maig). Guía de Seguredad de las TIC. CCN-STIC 803 [en línia]. Madrid: Ministeri de Defensa. <https://www.ccn-cert.cni.es/series-ccn-
stic/800-guia-esquema-nacional-de-seguridad/682-ccn-stic-803-valoracion-de-sistemas-en-el-ens-1/file.html>

(1)Article 43 del Reial decret
3/2010 (<https://www.boe.es/
buscar/act.php?id=boe-
a-2010-1330>).


© FUOC • PID_00286160
12
Compliment legal

No aplicable (N/A)
Baix
Mitjà
Alt

Perjudici￿directe￿per￿al￿ciutadà￿(de
qualsevol￿índole)

COM.PER.N
No implica cap perju-
dici directe per al ciu-
tadà.

COM.PER.B
Implica algun perjudi-
ci.

COM.PER.M
Dany important, tot i
que esmenable.

COM.PER.A
Dany greu de difícil o
impossible reparació.

Legal￿o
administrativa

COM.LEG.N
No implica incompli-
ment d’una norma ju-
rídica.

COM.LEG.B
Incompliment formal
lleu d’una norma jurí-
dica, de caràcter esme-
nable.

COM.LEG.M
Incompliment material
d’una norma jurídica,
o incompliment formal
no esmenable.

COM.LEG.A
Incompliment formal
i material greu d’una
norma jurídica.

Regulatòria
COM.REG.N
No implica incompli-
ment de normativa
d’un regulador.

COM.REG.B
Implica incompliment
de normativa d’un re-
gulador.

COM.REG.M
Implica sanció signifi-
cativa d’un regulador.

COM.REG.A
Implica sanció greu
d’un regulador o
pèrdua de llicència
d’operar.

Contractual
COM.CON.N
No implica incompli-
ment de normativa
d’una obligació con-
tractual.

COM.CON.B
Incompliment formal
lleu d’una obligació
contractual.

COM.CON.M
Incompliment material
o formal d’una obliga-
ció contractual.

COM.CON.A
Incompliment formal
o material greu d’una
obligació contractual.

Incompliment
d’una￿norma

Interna
COM.INT.N
No implica incompli-
ment de normativa in-
terna.

COM.INT.B
Incompliment formal
lleu d’una norma inter-
na.

COM.INT.M
Incompliment material
o formal d’una norma
interna.

COM.INT.A
Incompliment formal
o material greu d’una
norma interna.

Font: Centre Criptològic Nacional (2020, maig). Guía de Seguredad de las TIC. CCN-STIC 803 [en línia]. Madrid: Ministeri de Defensa. <https://www.ccn-cert.cni.es/series-ccn-
stic/800-guia-esquema-nacional-de-seguridad/682-ccn-stic-803-valoracion-de-sistemas-en-el-ens-1/file.html>

 
Taula 1b. Criteris comuns aplicables a totes les dimensions de tipus d’informació i serveis

No adscrit (N/A)
Baix
Mitjà
Alt

Pèrdues
econòmiques

COM.ECO.N
No implica pèrdues econò-
miques.

COM.ECO.B
Pèrdues econòmiques
(no superiors al 4 %
del pressupost anual de
l’organització).

COM.ECO.M
Pèrdues econòmiques
importants (superiors al
4 % i inferiors al 10 %
del pressupost anual de
l’organització).

COM.ECO.A
Pèrdues econòmiques o al-
teracions financeres signi-
ficatives (superiors al 10
% del pressupost anual de
l’organització).

Reputació
COM.REP.N
No implica dany reputacio-
nal.

COM.REP.B
Dany reputacional moderat
amb els ciutadans o amb al-
tres organitzacions.

COM.REP.M
Dany reputacional significa-
tiu amb els ciutadans o amb
altres organitzacions.

COM.REP.A
Dany reputacional greu amb
els ciutadans o amb altres
organitzacions.

Protestes
COM.PRO.N
No es preveu que pugui
desembocar en protestes.

COM.PRO.B
Múltiples protestes individu-
als.

COM.PRO.M
Protestes públiques (pertor-
bació de l’ordre públic).

COM.PRO.A
Protestes massives (alteració
greu de l’ordre públic).

Delictes
COM.DEL.N
No facilitaria la comissió de
delictes ni en dificultaria la
investigació.

COM.DEL.B
Afavoriria la comissió de de-
lictes.

COM.DEL.M
Afavoriria significativament
la comissió de delictes o en
dificultaria la investigació.

COM.DEL.A
Podria incitar a la comissió
de delictes, constituiria un
delicte en si o en dificultaria
molt la investigació.

Font: Centre Criptològic Nacional (2020, maig). Guía de Seguredad de las TIC. CCN-STIC 803 [en línia]. Madrid: Ministeri de Defensa. <https://www.ccn-cert.cni.es/series-ccn-
stic/800-guia-esquema-nacional-de-seguridad/682-ccn-stic-803-valoracion-de-sistemas-en-el-ens-1/file.html>

 


© FUOC • PID_00286160
13
Compliment legal

El Centre Criptològic Nacional Computer Emergency Response Team (CCN-

CERT) posa a disposició del sector públic l’eina Pilar, que permet l’establiment

del mapa de calor de riscos i la proposta de mesures per a la disminució del

risc fins a un límit acceptable (figura 2).

Figura 2. Eina Pilar

Font: elaboració pròpia

1.9. Reglament (UE) 2016/679 (RGPD), relatiu a la protecció

de les persones físiques pel que fa al tractament de dades

personals i a la lliure circulació d’aquestes dades, i Llei

orgànica 3/2018 de protecció de dades personals i garantia

dels drets digitals (LOPDGDD)

El Reglament (UE) 2016/679 (RGPD), relatiu a la protecció de les persones

físiques pel que fa al tractament de dades personals i a la lliure circulació

d’aquestes dades, s’aplica a tota la Unió Europea sense necessitat de traslla-

dar-lo en lleis nacionals. El Reglament europeu obliga a la implantació de po-

lítiques de privadesa –per disseny i per defecte–, a l’aplicació dels principis

de limitació de finalitat, minimització de dades i conservació i a l’existència

d’una base legal per al seu tractament. Aquests elements també estan recollits

en la Llei orgànica 3/2018, de protecció de dades personals i garantia dels drets

digitals (LOPDGDD).

El RGPD i la LOPDGDD contemplen els drets dels interessats i el seu

exercici, així com les obligacions dels responsables i dels encarregats del

tractament de les dades personals.


© FUOC • PID_00286160
14
Compliment legal

Quant a les mesures￿de￿seguretat, estableix la necessitat d’una revisió periò-

dica, així com l’obligació de notificació dels incidents de seguretat a les auto-

ritats de control en un termini de setanta-dues hores i la col·laboració en la

seva investigació.

Dins de les dades￿de￿caràcter￿personal, contempla com a categories especials

les relatives a l’origen ètnic o racial, les opinions polítiques, les conviccions

religioses o filosòfiques, l’afiliació sindical, les dades genètiques, biomètriques,

de salut, de vida o d’orientació sexual.

És rellevant el fet que aquest reglament contempla que és aplicable no només

quan l’encarregat o el responsable de tractament estigui a la Unió Europea, si-

nó també quan el tractament es refereixi a ciutadans d’aquesta o quan l’oferta

de béns o serveis s’adreci als seus ciutadans. Aquest punt és important, ja que

obliga els proveïdors de serveis cloud a complir la normativa europea de pro-

tecció de dades, encara￿que￿no￿estiguin￿a￿la￿UE.

A escala mundial, els nivells de protecció en relació amb el tractament de dades

de caràcter personal difereixen de manera significativa, i la normativa de la UE

és una de les més garantistes dels drets dels ciutadans. Tot i això, també a escala

mundial podem trobar múltiples normatives en aquest àmbit que afegeixen

complexitat a la prestació de serveis cloud i al seu compliment global.

El RGPD i la LOPDGDD estableixen les sancions per l’incompliment de la

normativa de protecció de dades, que poden arribar al 4 % de la facturació de

l’empresa o fins a 20.000.000 d’euros.

1.10. Estàndards internacionals per a la seguretat de sistemes

cloud

Els estàndards internacionals (ISO) formarien part del soft law. Sense ser de

compliment obligat, estableixen els principis￿de￿qualitat en la prestació de

serveis cloud per part de les empreses que els compleixen.

Les acreditacions ISO més rellevants en la prestació de serveis cloud serien les

següents:

•
ISO￿27001: per als sistemes de gestió de la seguretat de la informació. Se

centra en l’avaluació de riscos i l’aplicació de controls imprescindibles per

a la seva mitigació i eliminació.

•
ISO￿27002: guia de bones pràctiques que descriu els objectius de control i

els controls recomanables en relació amb la seguretat de la informació.


© FUOC • PID_00286160
15
Compliment legal

•
ISO/IEC￿27017: controls de seguretat per a serveis cloud. Se centra en as-

pectes de responsabilitat, eliminació i devolució d’actius en la finalització

del contracte, operacions i procediments administratius, etc.

•
ISO/IEC￿27018: per al control de la protecció de dades en els serveis cloud.

També és important destacar el National￿Institute￿of￿Standards￿and￿Techno-

logy￿Framework￿(NIST), una eina voluntària destinada a ajudar les organit-

zacions a identificar i a gestionar el risc de la privadesa per construir productes

i serveis innovadors, i que protegeixin la privadesa de les persones.


© FUOC • PID_00286160
16
Compliment legal

2. Els delictes informàtics

Els delictes informàtics es materialitzen habitualment per mitjà d’equips in-

formàtics i d’internet amb diferents mecanismes tècnics, i reben diverses de-

nominacions, principalment vinculades al mecanisme utilitzat en la realitza-

ció del delicte o a la seva finalitat.

Aquests delictes es caracteritzen per l’anonimat que la xarxa confereix al sub-

jecte delictiu, la qual cosa atorga alhora una percepció de seguretat en la seva

comissió. D’altra banda, la utilització dels mecanismes￿tècnics que permeten

la consecució del delicte pot ser extremadament senzilla, mitjançant eines, o

amb mecanismes complexos que requereixen un coneixement tècnic elevat

per al seu desenvolupament. Això identifica un conjunt de perfils delictius

molt ampli.

Els delictes informàtics han tingut un fort increment en els últims anys a causa

de la generalització en l’ús de les noves tecnologies per part de la ciutadania,

les empreses i els organismes públics (figura 3).

Figura 3. Queixes rebudes per l’IC3 de l’FBI relacionades amb delictes informàtics

Font: elaboració pròpia

L’avenç de la tècnica fa possible el desenvolupament constant de nous meca-

nismes, i per això es requereix que els ordenaments jurídics contemplin aquells

que permetin la lluita eficaç i s’adaptin a la realitat de cada moment en aquest

àmbit.

En la majoria dels ordenaments jurídics, entre ells l’espanyol (taula 2), es fa

una classificació dels delictes informàtics en relació amb els efectes que aquests

produeixen:

•
delictes economicopatrimonials,

•
delictes contra la intimitat i la privadesa, i

•
delictes contra interessos generals de les persones o dels països.


© FUOC • PID_00286160
17
Compliment legal

Taula 2. Evolució de delictes informàtics a Espanya per categoria delictiva

Fets coneguts
2016
2017
2018
2019
2020

Accés￿i￿intercepció￿il·lícita
3.243
3.150
3.384
4.004
4.653

Amenaces￿i￿coaccions
12.036
11.812
12.800
12.782
14.066

Contra￿l’honor
1.546
1.561
1.448
1.422
1.550

Contra￿la￿propietat
industrial/intel·lectual

129
121
232
197
125

Delictes￿sexuals*
1.231
1.392
1.581
1.774
1.783

Falsificació￿informàtica
3.017
3.280
3.436
4.275
6.289

Frau￿informàtic
70.178
94.792
136.656
192.375
257.907

Interferència￿en￿dades￿i￿en￿siste-
ma

1.336
1.291
1.192
1.473
1.590

Total￿fets￿coneguts
92.716
117.399
160.729
218.302
287.963

Font: Javier López Gutiérrez i altres (2020). Estudio sobre la cibercriminalidad en España (pàg. 41) [en línia]. Madrid: Ministeri de
l’Interior. <http://www.interior.gob.es/documents/10180/11389243/estudio+sobri+la+Cibercriminalidad+en+Espa%C3%B1a
+2020.pdf/ed85b525-i67d-4058-9957-ea99ca9813c3>

*S’exclouen les agressions sexuals amb o sense penetració i els abusos sexuals amb penetració

2.1. Els delictes informàtics i l’obsolescència de les normes legals

Si bé els marcs normatius s’han adaptat a les noves tipologies de delictes in-

formàtics, també es fa evident que la capacitat d’evolució de la tecnologia és

molt superior a la de la normativa legal.

Encara que hi ha una evolució constant dels tipus de ciberdelictes, aquests

se centren en delictes economicopatrimonials, delictes contra la intimitat i

la privadesa i delictes contra interessos generals de les persones o dels països.

Precisament, aquest fet permet que molts ciberdelictes es puguin perseguir des

de la perspectiva de delictes preexistents en els marcs normatius.

Les normes s’han modificat per contemplar aquests ciberdelictes des d’una

perspectiva general i per evitar l’obsolescència de les normes. Així mateix, la

jurisprudència ha anat interpretant les normes existents per contemplar les

noves tipologies de delictes informàtics.

2.2. Els delictes informàtics en el Codi penal espanyol

El Codi penal espanyol s’ha actualitzat per permetre la persecució dels delictes

informàtics en les diferents modalitats.

Els principals delictes informàtics contemplats en el Codi penal són els se-

güents:


© FUOC • PID_00286160
18
Compliment legal

1)￿Descobriment￿de￿secrets￿o￿vulneració￿de￿la￿intimitat (197.1 i 197.2 CP):

quan sense el seu consentiment algú s’apoderi, utilitzi, modifiqui o reveli da-

des de caràcter personal, intercepti les comunicacions o utilitzi artificis tèc-

nics d’escolta, transmissió, enregistrament o reproducció de so o d’imatge o de

qualsevol altra comunicació, o quan coneixent-ne l’origen il·lícit participi de

la seva difusió (càstig d’un a cinc anys i multa de dotze a vint-i-quatre mesos).

2)￿Intrusió￿informàtica (197.1 bis CP): qui, per qualsevol mitjà o procediment

i vulnerant les mesures de seguretat establertes per impedir-ho, sense estar

degudament autoritzat, accedeixi o faciliti a altres l’accés al conjunt o a una

part del sistema d’informació o s’hi mantingui en contra de la voluntat i tingui

el legítim dret a excloure’l (càstig de sis mesos a dos anys).

3)￿Intercepció￿de￿les￿transmissions￿de￿dades (197.2 bis CP): qui, mitjançant

la utilització d’artificis o d’instruments tècnics, i sense estar degudament au-

toritzat, intercepti transmissions no públiques de dades informàtiques que es

produeixen des de, fins a o dins d’un sistema d’informació, incloses les seves

emissions electromagnètiques (càstig de tres mesos a dos anys o multa de tres

a dotze mesos).

4)￿Cooperació￿en￿la￿comissió￿del￿delicte (197 ter CP): qui, sense estar degu-

dament autoritzat, produeixi, adquireixi per al seu ús, importi o, de qualsevol

manera, faciliti a tercers programes informàtics, contrasenyes, codis d’accés

o dades similars amb la intenció d’afavorir la comissió d’algun dels delictes

anteriors (castigat de sis mesos a dos anys o multa de tres a divuit mesos).

5)￿Delictes￿informàtics￿relacionats￿amb￿la￿propietat￿intel·lectual￿i￿indus-

trial (270 i seg. CP): obtenció de benefici econòmic en perjudici de tercers re-

produint, plagiant, distribuint, comunicant públicament i facilitant de mane-

ra activa accés, o de qualsevol altra forma d’explotació econòmica d’una obra

o d’una prestació literària, artística o científica sense autorització dels titulars

dels drets de propietat intel·lectual o dels seus cessionaris (càstig de sis mesos

a quatre anys o multa de dotze a vint-i-quatre mesos).

6)￿Fraus￿informàtics (248 i seg. CP): manipulació informàtica o artifici similar

que aconsegueixi una transferència no consentida de qualsevol actiu patrimo-

nial en perjudici d’un altre, o la fabricació, introducció, possessió o facilitació

de programes informàtics destinats a la realització d’estafes i ús fraudulent de

targetes, xecs o dades contingudes en ells (castigat de sis mesos a tres anys).

7)￿Sabotatge￿informàtic (263 i seg. CP): esborrar, danyar, alterar o fer inac-

cessibles dades informàtiques, programes, sistemes informàtics o documents

electrònics (càstig de sis mesos a cinc anys).

8)￿Altres￿delictes contemplats en el Codi penal aplicables a delictes informà-

tics:


© FUOC • PID_00286160
19
Compliment legal

•
Amenaces (169 i seg. CP).

•
Calúmnies i injúries (205 i seg. CP).

•
Inducció a la prostitució de menors (187 CP).

•
Producció, venda, distribució, exhibició o possessió de material pornogrà-

fic on intervinguin o siguin utilitzats menors d’edat o incapacitats (189

CP).

2.3. La persecució dels delictes informàtics

El delicte informàtic (a diferència de la majoria dels delictes) es caracteritza

perquè, en gran part dels casos, hi ha una diferenciació entre el lloc en el qual

s’inicia o s’adreça el delicte i el lloc on aquest en desplega el resultat.

La ubiqüitat del delicte implica normalment diferents països, i això obliga

a tenir en compte el dret internacional, especialment en relació amb la com-

petència￿per￿a￿l’enjudiciament d’aquests delictes, tot evitant el bis in idem i

afavorir que aquest sigui jutjat al país que tingui el millor fòrum (on hi hagi

els autors, les víctimes o les proves, per exemple). Això no impedeix que ca-

dascun dels països on ha tingut efectes el delicte informàtic pugui iniciar els

procediments d’investigació del fet i que es puguin acumular en el tribunal

competent per al seu enjudiciament.

El factor internacional implica l’existència de diferents jurisdiccions i la

necessitat d’una cooperació judicial, a més de la possibilitat de requeri-

ments d’informació a empreses de fora de l’àmbit territorial de la juris-

dicció que la requereix.

D’altra banda, les diferents jurisdiccions on el delicte ha tingut presència po-

den tipificar i castigar de manera diferenciada els actes delictius duts a terme.

La complexitat en el desenvolupament de les investigacions i l’enjudiciament

dels delictes informàtics contrasten amb la necessitat d’agilitat en l’obtenció

de proves del delicte abans que aquestes puguin desaparèixer. Els delictes in-

formàtics es caracteritzen perquè l’autor acostuma a intentar eliminar el rastre

de proves incriminatòries, i el temps durant el qual les empreses i els sistemes

d’informació emmagatzemen informació rellevant per a la investigació és li-

mitat.

Així mateix, els delictes informàtics solen comportar l’acumulació de delic-

tes que en permeten l’enjudiciament en una sola causa, així com l’aplicació

d’agreujants del delicte segons la quantitat de persones afectades, l’import i

el fet delictiu mateix. Això redunda en l’ampliació dels períodes de prescripció

dels delictes, així com en la competència per al seu enjudiciament.


© FUOC • PID_00286160
20
Compliment legal

Finalment, cal assenyalar que el desenvolupament de les operacions

d’investigació d’aquesta tipologia de delictes requereix l’ús de perfils qualifi-

cats en equips policials especialitzats, perits forenses de l’àmbit tecnològic i

l’ús d’eines tecnològiques especialitzades.

2.4. La responsabilitat penal i la responsabilitat civil

Els delictes informàtics impliquen una responsabilitat penal per als autors dels

fets delictius, però també l’obligació de reparar els danys i els perjudicis oca-

sionats o la restitució de la cosa (art. 109 del Codi penal i art. 100 de la Llei

d’enjudiciament criminal).

En el cas dels delictes informàtics, per la seva naturalesa i en molts ca-

sos pel seu abast, és complex que es pugui dur a terme la reparació del

perjudici.

La restitució dels delictes no econòmics implica la devolució de la informació

robada o la seva destrucció. En aquest punt pot ser extremadament complex

garantir, en el món electrònic, que s’ha produït la destrucció total o la devo-

lució fidedigna de la informació robada.

La reparació comporta una sèrie d’obligacions de donar i fer (o no fer) per part

de l’autor o del responsable de la culpa derivada. En molts casos, la reparació

del￿dany pot ser altament complexa a causa de la seva magnitud o per la

impossibilitat material de reparació. Així mateix, s’ha incorporat l’ús de les

tecnologies procedents de la intel·ligència artificial en els delictes informàtics

(i per a la prevenció). La intel·ligència artificial obstaculitza la predictibilitat

del seu comportament i per això incideix en la dificultat de la determinació

del dany ocasionat i de la seva magnitud.

En relació amb els delictes informàtics i la responsabilitat￿civil per a la re-

paració del dany, és rellevant observar que l’omissió d’accions en matèria de

seguretat o negligència en la seva aplicació per part dels prestadors cloud pot

tenir implicacions en matèria de responsabilitat civil d’aquests últims. És a

dir, encara que els responsables penals del fet siguin els ciberdelinqüents, si

els prestadors de serveis cloud no haguessin implantat les mesures mínimes de

seguretat o no haguessin actuat de manera diligent en la detecció del delicte

i en la minimització del dany podrien incórrer en responsabilitat contractu-

al, extracontractual, administrativa i fins i tot penal. Això podria implicar la

reparació del dany i dels perjudicis ocasionats o sancions administratives en

matèria de protecció de dades.


© FUOC • PID_00286160
21
Compliment legal

2.5. Els menors d’edat i els ciberdelictes

Els delictes informàtics són executats principalment mitjançant internet, de

manera telemàtica i remota. La comissió del delicte utilitza des de tècniques

senzilles fins a tècniques extremadament complexes. Aquests elements facili-

ten que el desenvolupament de les activitats delictives sigui dut a terme per

menors d’edat.

Aquest fet és especialment important, atès que mundialment hi ha diferències

rellevants tant en la tipificació dels fets delictius i en el seu càstig com en

l’edat en la qual una persona pot ser legalment responsable d’un acte des de la

perspectiva penal (figura 4). Això posa de manifest que, segons la jurisdicció

competent, l’enjudiciament del fet pot implicar la responsabilitat penal o no

del menor per la comissió de l’acte delictiu.

Figura 4. Edat mínima de responsabilitat criminal al món

Font: elaboració pròpia a partir d’<https://www.economist.com/graphic-detail/2019/11/05/if-a-13-year-old-murders-a-ten-
year-old-is-it-a-crime>

En el cas del Codi penal espanyol, els menors no són responsables, i és la

Llei orgànica 5/2000 la que regula la responsabilitat penal dels menors

entre catorze i divuit anys.

El jutge de menors determina la conversió de les penes del Codi penal en me-

sures￿de￿reeducació: tractament, llibertat vigilada, prohibició de fer, presta-

cions en benefici de la comunitat i tasques socioeducatives, entre altres, tot

valorant sempre l’edat, les circumstàncies familiars i socials, la personalitat

i l’interès del menor. Els menors de catorze anys serien irresponsables penal-

ment.


© FUOC • PID_00286160
22
Compliment legal

2.6. La cibercriminologia

L’aparició dels ciberdelictes ha implicat l’estudi específic, des del punt de vista

de la criminologia, dels subjectes que duen a terme aquestes accions delictives.

En aquest sentit, s’anomena hackers aquells individus experts en la seguretat

dels sistemes d’informació, i reben diferent classificació en funció de les acci-

ons que fan:

•
Els white￿ hat￿ hackers són individus que fan accions amb l’objectiu

d’estudiar i de reforçar la seguretat dels sistemes d’informació.

•
Els gray￿hat￿hackers són individus amb la mateixa motivació que els white

hat hackers, però que ofereixen els seus serveis per resoldre les errades de

seguretat a canvi de diners.

•
Els black￿hat￿hackers serien els individus que encaixarien en la figura

dels ciberdelinqüents per interessos personals o econòmics. Dins d’aquesta

classificació hi ha els crackers, els viruckters, els traficants d’armes (eines

informàtiques), els banquers, els contractistes, els agents especials, els nin-

ges, els cibersoldats, els spammers, els domainers, els espies informàtics, els

sniffers, els terroristes informàtics, els phishers, els hoaxers i els hacktivis-

tes-anarquistes.

Des del punt de vista criminològic, l’estudi dels perfils￿delictius se centre en

les motivacions i en la psicologia dels subjectes que cometen aquestes accions

(taula 3).

Taula 3. Classificació dels ciberdelinqüents

Motivació
Tipologia
Perfil

Ciber-
psicòpata

Reeixit: noves sensacions, nar-
cisista, benefici econòmic,
manipulador.
Executor: antisocial, egocèn-
tric, violent, gaudeix humili-
ant.

Ciber-
neuròtic

Introvertit, manipulable, inse-
gur, amb poc control sobre
les seves accions.

Psico-
ciberdelinqüent

Reconeixement, seguretat,
pertinença a un grup.

Ciber-
psicòtic

Alienat: pèrdua de contacte
amb la realitat, escull víctimes
perquè se sent humiliat, ame-
naçat per elles.
Salvador: cerca seguidors, té
sentiment de superioritat, vol
salvar el món de perills inde-
terminats.

Font: elaboració pròpia a partir de Sergio Cámara Arroyo (2020). «Estudios criminológicos contemporáneos (IX): La Cibercrimi-
nología y el perfil del ciberdelincuente» [en línia]. Derecho y Cambio Social (núm. 60, pàg. 470-512). <https://dialnet.unirioja.es/
servlet/articulo?codigo=7524987>

Enllaç complementari

Podeu ampliar la informa-
ció sobre els hackers en el se-
güent enllaç:

<https://es.wikipedia.org/
wiki/Hacker_
(seguridad_inform
%C3%A1tica)>


© FUOC • PID_00286160
23
Compliment legal

Motivació
Tipologia
Perfil

Ciber-
sociòpata

Inadaptat: necessitat de perti-
nença a un grup, autoestima
i realització; reconeix l’autoria
i justifica l’acte per millorar la
seguretat.

Ciber-
oportunista

Avantatgista.

Ciber-
comú

Brètol, rebel.

Normo-
ciberdelinqüent

Econòmica.

Ciber-
habitual

Professional, mercenari.

Font: elaboració pròpia a partir de Sergio Cámara Arroyo (2020). «Estudios criminológicos contemporáneos (IX): La Cibercrimi-
nología y el perfil del ciberdelincuente» [en línia]. Derecho y Cambio Social (núm. 60, pàg. 470-512). <https://dialnet.unirioja.es/
servlet/articulo?codigo=7524987>

 

2.7. Noves respostes als ciberdelictes

Si bé la interconnexió dels sistemes d’informació i internet ha facilitat el crei-

xement exponencial dels ciberdelictes, també ha permès donar-hi noves res-

postes per impedir-ne l’efectivitat.

La revolució industrial 4.0 ha comportat que en molts casos el cost marginal

de producció sigui zero, la qual cosa implica que la sostracció d’aquests pro-

ductes o la utilització de manera fraudulenta de productes o serveis digitals no

representi en si mateixa pèrdues al productor o al prestador de serveis, sinó

que afecta el rendiment econòmic (lucre￿cessant).

Cost marginal de producció

El cost marginal de producció és zero quan el cost de produir una unitat addicional o de
prestar servei a un nou client no té cost. Això és habitual en la nova economia digital,
en la qual el cost se sosté en la producció del primer producte o servei, i fabricar més
productes o prestar servei a més clients no implica un increment de costos de producció.

Les llicències￿d’ús￿de￿programari són un exemple de l’economia de produc-

ció zero. En aquest sentit, hi ha programari que altera els programaris origi-

nals per permetre’n l’ús sense llicència. En altres casos, es produeix la venda

il·legal de llicència obtinguda de manera fraudulenta, i en altres s’adquireixen

mitjançant targetes de crèdit robades, etc. Aquests mecanismes d’ús il·legal

de llicències es combaten per part dels productors de programari mitjançant

diferents estratègies, especialment aprofitant la interconnexió de sistemes a

internet:

•
Identificació de patrons de frau i desactivació de llicències.

•
Rastreig de llicències publicades per a la seva utilització il·legal.

•
Limitació de característiques del producte.

•
Ofertes especials als usuaris de llicències fraudulentes per a la seva regula-

rització.

Referència bibliogràfica

Jeremy￿Rifkin (2014). La so-
ciedad de coste marginal cero.
Barcelona: Paidós. <https://
www.thezeromarginalcost
society.com>


© FUOC • PID_00286160
24
Compliment legal

•
Auditories de xarxa per a la detecció d’ús fraudulent de programari.

La revolució industrial 4.0 ha comportat l’aparició de les criptomonedes com,

per exemple, el Bitcoin. Les criptomonedes són actius immaterials represen-

tats per cadenes de caràcters que es transmeten mitjançant transaccions entre

moneders digitals, també representats per cadenes de caràcters. Aquest model

permet traçar completament les transaccions realitzades, però també garantir

l’anonimat dels actors que participen en les transaccions. Això ha fomentat

l’ús de criptomonedes per al pagament de rescats de delictes informàtics, així

com l’apropiació indeguda de criptomonedes dels moneders digitals.

Apropiació de criptomonedes

L’any 2021, l’empresa Poly Network va patir un atac informàtic que va implicar
l’apropiació indeguda per part dels ciberdelinqüents de 611 milions de dòlars en crip-
tomonedes Binance Smart Chain (BSC), Ethereum (ETH) i Polygon (MATIC). L’empresa
afectada va comunicar les adreces dels moneders electrònics on s’havien remès les crip-
tomonedes perquè s’incloguessin en les llistes negres els tokens d’aquestes adreces. Final-
ment, els ciberdelinqüents van retornar les criptomonedes robades.

La revolució industrial 4.0 comporta la interconnectivitat￿dels￿béns￿a￿inter-

net per obtenir totes les funcionalitats del bé i una experiència d’usuari ade-

quada. Actualment, no només els equips informàtics i de telefonia requereixen

la connexió a internet, sinó que molts altres també ho requereixen i encara

altres es preveu que ho facin en el futur. Avui dia, els televisors necessiten

connectivitat a internet per a la utilització completa de les seves característi-

ques. Precisament, aquest fet permet als fabricants del producte interactuar i

actualitzar el dispositiu. Aquesta connectivitat dels televisors pot tenir efectes

negatius en relació amb ciberatacs (especialment en la privadesa de les perso-

nes), així com constituir un mecanisme de protecció dels ciberdelictes.

Internet com a mecanisme de defensa

L’any 2021, un magatzem logístic de Sud-àfrica va patir el robatori massiu d’equips de
televisió de la marca Samsung. El juliol del mateix any, Samsung anunciava la funciona-
litat TV Block, que permetia al fabricant bloquejar els televisors que s’haguessin obtingut
de manera fraudulenta a partir del bloqueig del codi de sèrie associat a cada unitat. Si
bé no es tracta d’un ciberdelicte, les empreses sí que utilitzen internet com a mecanisme
de defensa davant dels delictes convencionals i, de passada, de desincentivació perquè
no es produeixin.

2.8. L’ètica

Tenint en compte l’evolució constant de la tecnologia, les pràctiques que es

poden considerar delictives i la dificultat en altres casos per delimitar si una

activitat és delictiva (podeu veure el cas dels gray hat hackers), ens veiem en

la necessitat de tenir l’ètica com una mesura per analitzar les activitats que es

duen a terme en el món tecnològic.


© FUOC • PID_00286160
25
Compliment legal

El dret és el conjunt de normes imperatives aplicables a la societat amb

l’objectiu d’imposar un ordre o un bé comú. Per contra, l’ètica és la posada en

pràctica de valors que tenen com a objectiu el bé comú sobre el bé individual.

Per aquesta raó, el dret se centra en allò que està permès (o prohibit), mentre

que l’ètica se centra en allò que podríem esperar més￿enllà￿del￿dret.

El periodista Steven Levy va publicar, l’any 1984, el llibre Hackers: Heroes of the

Computer Revolution, en què es descriuen els principis￿morals que havien de

regir els hackers sorgits en la dècada de 1950 a l’Institut Tecnològic de Massac-

husetts (MIT). Alguns dels principis són els següents:

•
Es requereix un accés il·limitat i total als ordinadors per ensenyar com

funciona el món.

•
La informació ha de ser lliure.

•
Els sistemes han de ser oberts, descentralitzats, sense autoritats ni buro-

cràcia.

•
Els ordinadors poden canviar la vida de les persones per millorar.

Així mateix, contemplava diferents elements ètics en forma de valors

com la passió, la llibertat, la consciència social, la veritat, l’honestedat,

l’anticorrupció, la igualtat social, el lliure accés a la informació, el valor social,

l’accessibilitat, la preocupació responsable, etc.

L’ètica no només és rellevant dins de la cultura hacker, sinó que també

ho és en la prestació de serveis tecnològics per impedir que es duguin a

terme conductes que, essent lícites, poden tenir afectació en el bé comú.

En la prestació de serveis cloud és habitual que hi hagi certa controvèrsia en

l’ús de les dades personals per part dels prestadors i les polítiques de privadesa

que imposen als consumidors dels serveis. És manifest que no hi ha un marc

normatiu comú global ni tampoc la percepció de si determinats usos de les

dades personals són ètics. Al mateix temps, la percepció de l’ètica també pot

variar en funció de cada grup de persones o societat.

Per suplir els límits del dret i reforçar la dimensió ètica de l’ús de les tecno-

logies, empreses, sectors industrials i administracions públiques apliquen co-

dis de conducta. Aquests codis￿de￿conducta s’estableixen com a mecanismes

d’autoregulació de col·lectius amb la finalitat de demostrar un correcte com-

pliment de la normativa o del comportament ètic. En aquest sentit, la norma-

tiva legal2 fa referència a la possibilitat d’establir aquests codis ètics.

(2)Article 18 de la LSSI i article 40
del RGPD.


© FUOC • PID_00286160
26
Compliment legal

3. La prova electrònica en judici

La prova￿judicial és «el conjunt de regles que regulen l’admissió, la producció,

l’assumpció i la valoració dels diversos mitjans que poden usar-se per portar

al jutge la convicció sobre els fets que interessen el procés». Aquestes proves

han de permetre demostrar i fonamentar la certesa d’un fet.

La prova contempla la manifestació formal (mitjans de prova), substancial (els

fets que es proven) i el resultat subjectiu (valoració de la certesa per part del

jutge).

La prova￿digital es refereix als mètodes de prova que es duen a terme mitjan-

çant mecanismes electrònics que per la seva naturalesa presenten unes carac-

terístiques particulars.

La prova digital es basa en la prova presentada informàticament i pot

estar formada per un element material (ordinador o dispositiu electrò-

nic) o per un intangible (programa, dades o documents electrònics).

El suport￿electrònic té un caràcter més efímer i manipulable que els suports

físics, i s’entén que en els primers és més difícil determinar-ne la no-manipu-

lació (poden ser iguals en aparença) i la seva destrucció és més senzilla.

La Llei d’enjudiciament civil contempla com a mitjans de prova els documents

públics i privats, els dictàmens de perits i altres que puguin obtenir certesa de

fets rellevants (art. 299). Aquests mitjans de prova poden tenir la seva corres-

pondència en documents digitals.

Així mateix, el Reglament (UE) 910/2014, relatiu a la identificació electròni-

ca i els serveis de confiança per a les transaccions electròniques en el mercat

interior (art. 41), estableix que els segells￿qualificats￿de￿temps￿electrònics

gaudiran d’una presumpció d’exactitud de la data i de l’hora que indiquen i

de la integritat de les dades a les quals data i hora estiguin vinculades. Així

mateix, contempla que un segell qualificat de temps electrònic emès en un

estat membre serà reconegut com a segell qualificat de temps electrònic en

tots els estats membres.

La prova electrònica, igual que la resta de les proves, requereix assegurar la

cadena de custòdia per garantir l’autenticitat i la integritat de la prova durant

tot el cicle de vida fins a la seva contradicció en judici.


© FUOC • PID_00286160
27
Compliment legal

Les proves que estan indissolublement lligades a una prova primàriament vici-

ada (il·lícita) no es poden valorar en judici. Això representa la teoria￿de￿l’arbre

enverinat i que la fi no justifica els mitjans. No obstant això, no estaríem en

aquest cas si la prova s’obté mitjançant una via d’investigació diferent que

permeti obtenir la mateixa prova (teoria￿de￿la￿font￿independent) i tampoc

en el cas que les circumstàncies portin al mateix resultat, sense existir vincu-

lació de causalitat entre l’obtenció de la primera prova i la segona (teoria￿del

descobriment￿inevitable). Així mateix, i especialment rellevant en l’obtenció

de la prova digital, la teoria￿de￿la￿connexió￿d’antijuridicitat representa que

no es poden valorar les proves que han estat obtingudes violentant drets o

llibertats fonamentals.

Un altre element rellevant en la prova digital és la càrrega￿de￿la￿prova, és a

dir, la necessitat de les parts de provar uns fets aplicables a un cas concret. La

càrrega de la prova pot estar modificada en el cas de normes específiques que

estableixin una altra cosa.

La força￿de￿la￿prova és el valor probatori que té aquesta. El valor probatori es

determinarà en funció de la robustesa del contingut immaterial (autenticitat

i integritat) i del procediment triat per a la seva aportació en judici. En aquest

sentit, els documents signats electrònicament (segons el nivell de signatura)

tenen consideració de prova documental.

En el món digital, un dels principals problemes per a l’obtenció de la prova

és la volatilitat del contingut electrònic que pot constituir la prova i la seva

necessitat de preservació. En aquest sentit, pot ser d’ajuda l’ús de fedataris

públics, així com el desenvolupament d’informes pericials informàtics.

Els informes￿pericials￿informàtics es duen a terme mitjançant procediments

encaminats a preservar les proves electròniques del contingut electrònic que

es vulgui aportar en judici. Aquesta preservació s’aconsegueix a partir de

l’obtenció de còpies forenses exactes del contingut digital que es vol preservar.

Lectura recomanada

Per ampliar informació sobre
la teoria de l’arbre enverinat,
podeu consultar:

José￿Antonio￿Martínez
Rodríguez;￿María￿An-
gélica￿Moreno￿Cabello
(2015, 31 de març). «La
doctrina del fruto del ár-
bol envenenado» [en línia].
Noticias Jurídicas. <https://
noticias.juridicas.com/ cono-
cimiento/articulos-doctrina-
les/ 8944-la-doctrina-del-fru-
to-del-arbol-envenenado>

Càrrega de prova
modificada

El Reglament (UE) 910/2014
pressuposa l’exactitud de la
data i l’hora dels segells de
temps qualificats electrònics.


© FUOC • PID_00286160
28
Compliment legal

4. El peritatge informàtic

El peritatge informàtic és la feina duta a terme per un expert en la matèria, que

té com a objectiu l’obtenció￿d’una￿prova￿electrònica per a la seva aportació

i valoració en judici, o bé per determinar un fet o poder resoldre discrepàncies

quan la informàtica és un element rellevant per al desenvolupament del fet.

El fet investigat podria ser constitutiu d’un delicte.

Per al desenvolupament del peritatge informàtic es requereix dur a terme un

conjunt d’activitats amb la finalitat que el resultat pugui ser constitutiu de la

prova:

1) Identificació de l’incident o del procés que es vol analitzar.

2) Acotació de l’entorn que s’investigarà.

3) Recopilació de proves (recuperació de dades i aplicació de tècniques

d’investigació).

4) Preservació de les proves (emmagatzematge, etiquetatge, cadena de custò-

dia).

5) Anàlisi de les proves (reconstrucció, respostes).

6) Documentació i resultats.

7) Ratificació en jutjat i defensa de l’informe.

L’accés a dispositius electrònics permetria alhora l’accés a un conjunt ampli

d’informació emmagatzemada en aquests dispositius, i que podria determi-

nar la comissió d’altres delictes, diferents de l’investigat i sense connexió,

o accedir a informació íntima de persones. Per això, igual que en el procés

d’investigació, es requereix delimitar l’abast￿del￿peritatge que es farà.

En aquest procés￿d’investigació s’utilitzen eines programari i maquinari que

permeten analitzar els dispositius i obtenir un conjunt ampli d’informació

relativa a l’incident o al procés que s’ha d’investigar. Normalment, aquestes

operacions amb eines es fan sobre còpies dels sistemes d’emmagatzematge dels

dispositius per assegurar que el dispositiu original no rep cap manipulació

durant el procés. Així mateix, es permet que el procés es reprodueixi tantes

vegades com es demani per garantir l’obtenció de proves com si es tractés del

dispositiu original.


© FUOC • PID_00286160
29
Compliment legal

Igual que qualsevol prova d’un procés d’investigació, se’n requereix la traça-

bilitat￿i￿custòdia, i per això s’apliquen tècniques que assegurin que no s’han

manipulat durant el procés de custòdia de les proves.

Les proves electròniques presenten una sèrie d’avantatges en relació amb les

proves convencionals, en el sentit que:

•
En permeten la reproducció les vegades que calgui conservant l’original

i les còpies.

•
Permeten la manipulació de les còpies de les proves obtingudes tantes

vegades com calgui.

•
En el mercat hi ha eines informàtiques que permeten la còpia￿(clonatge)

exacta de l’original sense produir alteració en l’original.

•
És possible obtenir empremtes￿digitals de les proves (hash) que es poden

preservar per garantir que la prova no ha estat manipulada.

Per contra, les proves electròniques també presenten certes dificultats per ga-

rantir-ne l’efectivitat:

•
L’obtenció de les proves requereix la utilització de mètodes que no alterin

el contingut del dispositiu original. Qualsevol acció pot alterar el contin-

gut d’un dispositiu i presentar dubtes sobre l’obtenció de les proves.

•
Els dispositius electrònics es poden manipular i que continuïn tenint apa-

rença d’integritat. El dubte afecta la força probatòria de les proves.

•
Les proves poden estar localitzades en països on la legislació nacional no

té accés.

•
Per garantir-ne la integritat, es pot demanar la participació d’un tercer de

confiança que en garanteixi l’autenticitat i la integritat.



© FUOC • PID_00286160
31
Compliment legal

Bibliografia

Aguilar Cárceles, Marta María (2012). «Los delitos informáticos: cuantificación y análi-
sis legislativo en el Reino Unido». Cuadernos de Política Criminal (núm. 110, pàg. 221-260).

Agustina, José Ramón (2012). «Analyzing sexting from a criminological perspective.
Beyond child pornography issues: Sexting as a threshold for victimization». A: Pauline C.
Reich (ed.). Cybercrime & Security (pàg. 64-96). Eagan, Minnesota: West.

Agustina, José Ramón (2014). «Victimología y Victimodogmática en el uso de las TIC». A:
Noemí Pereda; Josep M. Tamarit (coord.). La respuesta de la victimología ante las nuevas formas
de victimización (pàg. 109-158). Madrid: Edisofer.

Almazán Salazar, Elena (2021). La personalidad electrónica de los robots. Saragossa: Juristas
con Futuro («Desafíos Legales»).

Álvarez Rodríguez, Ignacio (2020, març). «El Derecho del ciberespacio. Una aproxima-
ción». IDP. Revista de Internet, Derecho y Política (núm. 30).

Barrio Andrés, Moisés (2011). «Los delitos cometidos en internet. Marco comparado, in-
ternacional y derecho español tras la reforma penal de 2010». La ley penal: revista de derec-
ho penal, procesal y penitenciario (núm. 86). <https://dialnet.unirioja.es/servlet/articulo?codi-
go=3738334>

Cámara Arroyo, Sergio (2020). «Estudios criminológicos contemporáneos (IX): La Ciber-
criminología y el perfil del ciberdelincuente» [en línia]. Derecho y Cambio Social (núm. 60,
pàg. 470-512). <https://dialnet.unirioja.es/servlet/articulo?codigo=7524987>

Centre 
Criptològic 
Nacional 
(2020, 
maig). 
Guía 
de 
Seguridad 
de
las 
TIC. 
CCN-STIC 
803 
[en 
línia]. 
Madrid: 
Ministeri 
de 
De-
fensa. 
<https://www.ccn-cert.cni.es/series-ccn-stic/800-guia-esquema-nacional-de-seguri-
dad/682-ccn-stic-803-valoracion-de-sistemas-en-el-ens-1/file.html>

De la Mata Barranco, Norberto Javier; Pérez Machío, Ana Isabel (2012). «La nor-
mativa internacional para la lucha contra la cibercriminalidad como referente de la regula-
ción penal española». A: José Luis De la Cuesta Arzamendi (dir.). Delincuencia informática:
tiempos de cautela y amparo (pàg. 253-272). Cizur Menor: Aranzadi.

Devis Echandía, Hernando Devis (1993). Teoría General de la Prueba Judicial (tom I).
Buenos Aires: Víctor P. de Zavalía.

Díaz Gómez, Andrés (2010). «El delito informático, su problemática y la cooperación in-
ternacional como paradigma de su solución: El Convenio de Budapest». Revista Electrónica de
Derecho de la Universidad de La Rioja (REDUR) (núm. 8, pàg. 173).

European Data Protection Board (2021, 4 de maig). EDPB contribution to the
6th round of consultations on the draft Second Additional Protocol to the Council of Eu-
rope Budapest Convention on Cybercrime  [en línia]. <https://edpb.europa.eu/system/fi-
les/2021-05/edpb_contribution052021_6throundconsultations_budapestconvention_en.pdf>

Fanjul Fernández, María Luisa (2017). Conceptualización, evolución y clasificación del Ci-
berdelito Empresarial. Madrid: Amec Ediciones.

Fernández García, Emilio Manuel (2001). «Ciberdelincuencia patrimonial e Internet».
Estudios Jurídicos Ministerio Fiscal (vol. III).

Ibáñez Rodríguez, Juan Rafael (2012). «Investigación básica en los delitos informáti-
cos». A: José Ibáñez Peinado (coord.). Técnicas de Investigación Criminal (2a. ed.). Madrid:
Dykinson.

INCIBE 
(2017). 
Cloud 
computing. 
Una 
guía 
de 
aproximación 
para 
el 
empresa-
rio [en línia]. <https://www.incibe.es/sites/default/files/contenidos/guias/doc/guia-cloud-
computing_0.pdf>

«ISO/IEC 27000-series» [en línia]. Wikipedia. <https://es.wikipedia.org/wiki/ISO/IEC_27000-
series>

Levy, Steven (1984). Hackers: Heroes of the Computer Revolution. Nova York: Dell.

López Gutiérrez, Javier; Sánchez Jiménez, Francisco; Herrera Sánchez, David i
altres (2020). Estudio sobre la cibercriminalidad en España [en línia]. Madrid: Ministeri de


© FUOC • PID_00286160
32
Compliment legal

l’Interior. 
<http://www.interior.gob.es/documents/10180/11389243/Estudio+sobre+la+Ci-
bercriminalidad+en+Espa%C3%B1a+2020.pdf/ed85b525-e67d-4058-9957-ea99ca9813c3>

Martínez de Carvajal Hedrich, Ernesto (2012). Informàtica Forense. 44 casos reals. Bar-
celona: autopublicació.

Martínez Rodríguez, José Antonio; Moreno Cabello, María Angélica (2015,
31 de març). «La doctrina del fruto del árbol envenenado» [en línia]. Noticias
Jurídicas. <https://noticias.juridicas.com/conocimiento/articulos-doctrinales/8944-la-doctri-
na-del-fruto-del-arbol-envenenado>

Miró Llinares, Fernando (2021, març). «Crimen, cibercrimen y COVID-19: desplazami-
ento (acelerado) de oportunidades y adaptación situacional de ciberdelitos». IDP. Revista de
Internet, Derecho y Política (núm. 32).

Montero Juanes, Francisco Javier (2002). «Internet. Responsabilidad civil y penal. Le-
gislación». Informática y derecho: Revista iberoamericana de derecho informático (núm. 34, pàg.
147-168).

Morillas Fernández, David Lorenzo; Patró Hernández, Rosa María; Aguilar Cár-
celes, Marta María (2014). Victimología (2a. ed.). Madrid: Dykinson.

Oliva León, Ricardo; Valero Barceló, Sonsoles (2016). La prueba electrónica. Validez y
eficacia procesal. Saragossa: Juristas con Futuro («Desafíos Legales»).

Rifkin, Jeremy (2014). La sociedad de coste marginal cero. Barcelona: Paidós.

Sánchez Cáceres, Luis Francisco (2019). «El sistema de Hard-Law y Soft-Law en relación
con la defensa de los derechos fundamentales, la igualdad y la no discriminación» [en línia].
Cuadernos electrónicos de filosofía del derecho (núm. 39). <https://ojs.uv.es/index.php/CEFD/
article/view/14293/pdf>

Velasco 
Núñez, 
Eloy 
(2010, 
30 
de 
juliol). 
«Los 
delitos 
informáticos: 
la
reparación 
y 
las 
indemnizaciones. 
Especial 
referencia 
al 
fraude» 
[en 
línia].
elderecho.com. <https://elderecho.com/los-delitos-informaticos-la-reparacion-y-las-indemni-
zaciones-especial-referencia-al-fraude-2>

Legislació

Codi 
de 
Dret 
de 
la 
Ciberseguretat 
[en 
línia]. 
Butlletí 
Oficial 
de 
l’Estat,
25 
d’octubre 
de 
2021. 
<https://www.boe.es/biblioteca_juridica/codigos/codigo.php?
id=173_Codigo_de_Derecho_de_la_Ciberseguridad&modo=1>

Llei 9/1968, de 5 d’abril, de secrets oficials [en línia]. Butlletí Oficial de l’Estat, 26 d’abril de
1968, núm. 84. <https://www.boe.es/buscar/act.php?id=BOE-A-1968-444>

Llei 1/2000, de 7 de gener, d’enjudiciament civil [en línia]. Butlletí Oficial de l’Estat, 8 de gener
de 2001, núm. 7. <https://www.boe.es/buscar/act.php?id=BOE-A-2000-323>

Llei 34/2002, d’11 de juliol, de serveis de la societat de la informació i de comerç electrònic
[en línia]. Butlletí Oficial de l’Estat, 12 d’octubre de 2002, núm. 166. <https://www.boe.es/
buscar/act.php?id=BOE-A-2002-13758>

Llei 25/2007, de 18 d’octubre, de conservació de dades relatives a les comunicacions elec-
tròniques i a les xarxes públiques de comunicacions [en línia]. Butlletí Oficial de l’Estat, 19
d’octubre de 2007, núm. 251. <https://www.boe.es/buscar/act.php?id=BOE-A-2007-18243>

Llei 8/2011, de 28 d’abril, per la qual s’estableixen mesures per a la protecció de les infraes-
tructures crítiques [en línia]. Butlletí Oficial de l’Estat, 30 d’abril de 2011, núm. 102. <https://
www.boe.es/buscar/act.php?id=BOE-A-2011-7630>

Llei 9/2014, de 9 de maig, General de Telecomunicacions [en línia]. Butlletí Oficial de l’Estat,
11 de maig de 2014, núm. 114. <https://www.boe.es/buscar/act.php?id=BOE-A-2014-4950>

Llei 36/2015, de 28 de setembre, de Seguretat Nacional [en línia]. Butlletí Oficial de l’Estat,
29 de setembre de 2015, núm. 233, pàg. 87106-87117. <https://www.boe.es/buscar/doc.php?
id=BOE-A-2015-10389>

Llei 1/2019, de 20 de febrer, de Secrets Empresarials [en línia]. Butlletí Oficial de l’Estat, 21 de
febrer de 2019, núm. 45, pàg. 16713-16727. <https://www.boe.es/buscar/doc.php?id=BOE-
A-2019-2364>


© FUOC • PID_00286160
33
Compliment legal

Llei orgànica 3/2018, de 5 de desembre, de protecció de dades personals i garantia dels
drets digitals [en línia]. Butlletí Oficial de l’Estat, 6 de desembre de 2018, núm. 294, pàg.
119788-119857. <https://www.boe.es/buscar/doc.php?id=BOE-A-2018-16673>

Reial decret 3/2010, de 8 de gener, que regula l’Esquema Nacional de Seguretat en l’àmbit de
l’Administració Electrònica [en línia]. Butlletí Oficial de l’Estat, 30 de gener de 2010, núm. 25.
<https://www.boe.es/buscar/act.php?id=BOE-A-2010-1330>

Reial decret 43/2021, de 26 de gener, pel qual es desenvolupa el Reial decret llei 12/2018,
de 7 de setembre, de seguretat de les xarxes i sistemes d’informació [en línia]. Butlletí Oficial
de l’Estat, 28 de gener de 2021, núm. 24, pàg. 8187-8214. <https://www.boe.es/diario_boe/
txt.php?id=BOE-A-2021-1192>

Reial decret de 14 de setembre de 1882 pel qual s’aprova la Llei d’Enjudiciament Criminal
[en línia]. Butlletí Oficial de l’Estat, 17 de setembre de 1882, núm. 260. <https://www.boe.es/
buscar/act.php?id=BOE-A-1882-6036>

Reial decret llei 12/2018, de 7 de setembre, de seguretat de les xarxes i sistemes d’informació
[en línia]. Butlletí Oficial de l’Estat, 8 de setembre de 2018, núm. 218, pàg. 87675-87696.
<https://www.boe.es/diario_boe/txt.php?id=BOE-A-2018-12257>

Reglament (UE) 910/2014 del Parlament Europeu i del Consell de 23 de juliol de 2014 relatiu
a la identificació electrònica i els serveis de confiança per a les transaccions electròniques
en el mercat interior [en línia]. Diari Oficial de la Unió Europea, 28 d’agost de 2014. <https://
www.boe.es/doue/2014/257/L00073-00114.pdf>

Reglament (UE) 2016/679 del Parlament Europeu i del Consell de 27 d’abril de 2016 relatiu
a la protecció de les persones físiques pel que fa al tractament de dades personals i a la lliure
circulació d’aquestes dades [en línia]. Diari Oficial de la Unió Europea, 4 de maig de 2016.
<https://www.boe.es/doue/2016/119/L00001-00088.pdf>

Reglaments, directives i altres actes legislatius (UE) [en línia]. <https://europa.eu/europe-
an-union/law/legal-acts_es>



